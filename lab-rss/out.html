<?xml version="1.0"?>
<html xmlns="http://www.w3.org/1999/xhtml" xmlns:rdf="http://www.w3.org/1999/02/22-rdf-syntax-ns#" xmlns:rss="http://purl.org/rss/1.0/" xmlns:dc="http://purl.org/dc/elements/1.1/" xmlns:syn="http://purl.org/rss/1.0/modules/syndication/">
  <head>
    <title>Lab 3 feed</title>
  </head>
  <body>
    <a href="http://www.nada.kth.se/media/Theses/pdf/Xarbete_fortum.doc">
      <h2>IT-applikation i utställningssammanhang som stöd för diskussioner om energi, samhälle och miljö</h2>
    </a>
    <p>Utlysning av examensarbete : två exjobbare sökes

Fortum är ett energibolag som vill förena en hållbar samhällsutveckling med tjänster som möjliggör vardagliga bekvämligheter. Som del i företagets samhällsengagemang ingår dialoger med unga människor om kopplingen mellan energi, samhälle &amp; miljö. Föreliggande examensarbeten syftar till att skapa en IT-applikation som är tänkt att användas i utställningssammanhang.

Applikationen är tänkt att utformas i flash och ska illustrera hur energi (el) produceras, distribueras och konsumeras i samhället. Examensarbetarna förväntas inte vara experter på det innehållsliga, expertis finns på Fortum, men förväntas behärska flash-programmering och att kunna utforma användbara applikationer.

Utmaningen består i att tydliggöra komplexa sammanhang om hur energi, miljö och samhällsfrågor hänger ihop - lokalt och globalt. Applikationen ska också belysa hela energikedjan, från produktion till konsument. Den ska användas i utställningsmiljö, väcka intresse och inspiration, samt fungera som katalysator för dialog.

Om du finner uppgiften intressant är du välkommen med en intresseanmälan till mats.b.andersson@fortum.com. Skriv gärna varför du finner uppgiften intressant och vilka relevanta kunskaper du har, exempelvis dokumenterade kunskaper i flash. Vill du veta mer kan du ringa 070-5080566.

Mats B Andersson
mats.b.andersson@fortum.com
</p>
    <a href="http://www.nada.kth.se/media/Theses/pdf/exjobbsannons_office.doc">
      <h2>Exjobbare inom systemutveckling sökes -  start hösten/vintern 2006</h2>
    </a>
    <p>Office Factory AB är ett expansivt företag som erbjuder sina kunder helhetslösningar inom IT och ekonomiadministration. Vi tillhandahåller både den tekniska plattformen med några av marknadens främsta ekonomisystem och mer traditionella redovisningstjänster. Vi har flera intressanta ideér för att ytterligare stärka vår position gentemot konkurrenterna och söker nu en engagerad exjobbare inom systemutveckling till något av våra spännande utvecklingsprojekt. Office Factory AB sitter i trevliga lokaler med mycket goda kommunikationer på Kungsholmen i Stockholm.

Vi vill integrera lönesystem och ekonomisystem samt erbjuda ett gemensamt webgränssnitt för våra kunders dagliga administration. Dagens webportal, med tillhörande CRM-system, är skriven i .net och skall utökas med nya kopplingar och ny funktionalitet, alternativt skrivas om från grunden. En detaljerad arbetsbeskrivning utarbetas tillsammans med examensarbetaren och beror bland annat på dennes intresse och tidigare erfarenheter. Arbetet skall omfatta 20 poäng.

För att lyckas med arbetet tror vi att den sökande är strukturerad och noggrann samt besitter goda kunskaper inom några av följande områden:
*	Web-programmering
*	SQL-databaser
*	Säkerhets- och integritetslösningar

För arbetet krävs inga förkunskaper inom ekonomi eller redovisning.

Vi söker en driven exjobbare som trivs med ansvar och har lätt för att kommunicera både problem och lösningsförslag med övriga projektmedlemmar. Vi erbjuder en inspirerande arbetsmiljö, positiva medarbetare och en god stämning med högt i tak. Erfarenhet av liknande arbete är meriterande. För väl genomfört arbete utgår ersättning. Vid ömsesidigt intresse finns möjlighet till anställning efter examensarbetet.

Kontakta gärna projektledare, Daniel Bolin, för ytterligare information:
Telefon: 08-693 99 51
E-mail: daniel.bolin@officefactory.se</p>
    <a href="http://www.nada.kth.se/media/Theses/pdf/Exjobb%20eller%20projektarbete.pdf">
      <h2>Exjobb inom Videocommunity</h2>
    </a>
    <p>EduLab Ab söker inför hösten (1-3 st) studenter som kan medverka i skapandet av ett nytt communitykoncept inom videoblogging. Arbetet omfattar programmering och webdesign (arbete ev. i flash, utveckling av det grafiska gränssnittet, kopplingar till databaser, interaktion med användaren etc). Arbetet resulterar i ett nytt komplett videocommunity.

Som student kommer du/ni att arbeta i team tillsammans med erfarna utvecklare och marknadsförare från Edulab.

Möjlighet till anställning finns efter avslutat examensarbete.

Som person har du/ni förmåga att arbeta både i team och självständigt. Vi på Edulab har över 5 års erfarenhet av att utveckla och implementera digitala lösningar, i såväl stora som små organisationer. Med hjälp av dessa erfarenheter i kombination med nära samarbete med dig/er kan vi tillsammans hitta och ta fram den lösning som lämpar sig bäst för det specifika behovet.

Meriterade kunskaper:
* Kunskaper inom webbutveckling med web framework (gärna med Ruby on Rails)
* Gärna erfarenhet av databasdesign och PostgreSQL
* Kunskap inom administration av UNIX-system
* Erfarenhet av versionhantering, utveckling av Adobe Flash-applikationer.

Tycker du detta låter intressant så ser vi fram att komma i kontakt med dig!

Maila ditt intresse till: patrick.bano@edulab.se

Om EduLab
Edulab AB hjälper företag och institutioner att effektivisera sina utbildningsprocesser. Vi använder oss av den senaste tekniken, för att erbjuda effektiva och kostnadsbesparande alternativ och komplement till traditionell utbildningsverksamhet. Edulabs affärsidé innefattar även att ge organisationer den nära hjälp och support som är nödvändig för en lyckad IT satsning där god kundservice, snabbhet och kostnadseffektivitet är några av hörnstenarna.</p>
    <a href="http://www.nada.kth.se/media/Theses/pdf/Mex-20050329.pdf">
      <h2>15 förslag till exjobb</h2>
    </a>
    <p>15 olika exjobbsidéer

1. Vi har en HD-videoserver med 1,5TB som körs på Linux. Den behöver ett smart interface så
man lätt kan lägga in material och/eller stuva om.
Kräver förståelse för HD-SDI med embedded audio, Linux.

2. För att ha ett alternativ till okomprimerad video kommer vi att använda vanlig IP-på c:a
30Mbit duplexnivå - vi kör DV-kodning i Alkits Communications program Confero. Vi
behöver då skapa en praktisk överföring via VDSL som ger 30Mbit/s duplex. För att göra
detta ska bygga en roterfunktion baserat på 2 Linux eller Windowsdatorer med 3 nätverkskort.
1 in och 2 som matar VDSL.

3. I den modell vi använder för kommunikation människa-människa vill vi spegla kamera bilden.
På enklare kameror finns denna funktion men när vi kör med bättre kameror måste detta
kompenseras med hjälpspegel eller digital bildvändning.
Vi har digitala kort som med tillhörande SDK kan göra effekten både för SDI och HD-SDI.
God kunskap om digitala videosignaler och praktisk programmering.

4. Fiberplanering är en viktig del i nätverksbygget. Det finns många komponenter och materiel
som påverkar funktionen. Single mode fiber har mindre dämpning, olika lasrar går olika långt.
Med likvärdiga lasermoduler "möts" signalerna mitt på sträckan. Med planering kan man
kombinera svaga/okänsliga lasermoduler med starka/känsliga för att mer optimalt utnyttja
kapaciteterna. Vi vill ha ett arbetsverktyg som grafiskt visar ingående komponenters inverkan.
Operatören matar in planerade och faktiska värden som representeras grafiskt.

5. D-WDM system. Vi har ett stort antal lasertransmissionssystem och ett mycket stort antal
transponderkort och styrkort. Vi vill att någon verifierar de kort vi har och beskriver dess data.
Det handlar om att tillgodogöra sig kunskaper hur man trimmar och kontrollerar systemen. I
grunde är de byggda för telekom signaler men vi använder dem för data och mediasignaler. Det
behövs verifieras vilka moduler som lämpar sig för detta.

6. För att ha ett alternativ till okomprimerad video kommer vi att använda vanlig IP-på c:a
30Mbit duplexnivå - vi kör DV-kodning i Alkit Communications program Confero. Vi
behöver då skapa en praktisk överföring via WiFI. Vi har radiodelar som anses klara
125Mbit/s halvduplex. Vi har snart tillgång till antennsystem som gör det möjligt att köra
54Mbit över 16-17km. Vi behöver praktisk övning med komponenterna och verifiering att
signalerna verkligen kommer igenom i tillräcklig mängd.

7. Upplevt bildkvalitet uttryckt som data/tid/bågminut i olika råformat, kontrast,
kompressionsformer, projektionsteknik, färgdjup, brus/dither/korn. Detta är kodord för en
diskussion och forskning kring hur bildkvalitet ställs i relation till tillgänglig datamängd. Det är
allmänt känt att en vanlig PAL-bild ser ganska ruskig ut på en stor plasma men helt OK på ett
bildrör. På samma sätt verkar HDTV 720Pbehöva 18-19Mbit MPEG2 för att se bra ut på en
stor plasma medan 1080i behöver 22-23Mbit och digital bio i 1080i med samma pixeltal
110Mbit. Att skapa uttryck för dessa verkligheter är ett större projekt.

8. Multibild split i bildmöte. I i2i-tekniken skapar man en ögonkontakt genom att spegla ihop
optiska axlar. Om det är fler än en på vardera sidan behövs fler "bildtunnlar" mellan
deltagarna. Ett sätt är att sektionera bilden vertikalt så det blir ögonkontakt i flera vinklar. I en
analog version är det lätt att växla mellan insignalerna baserat bara på tidsfönster. I den digitala
versionen krävs mer komplicerat programmerande.

9. Ljudmiljön i bildmötet. När man ser flera personer i bild vill man också ha naturlig ljudbild.
Det är det enkla. Hur skapar man sen stöd för mer information i ljudet. Hur låter det om någon
vill komma med i mötet. Hur npga är man med riktning. Hur hanterar man latency?

10. Generellt ljudverktyg för windows och/eller linuxmiljö. Det kan bli roddigt med flera
volyminställningar och svårigheter att matrismässigt koppla mellan olika komponenter. Jag vill
se ett generellt verktyg som gör att man kan hantera alla ljudmoduler/signaler i en dator - hårda
som mjuka - och se det i förståelig grafik

11. Ny generation av mediastyrning. I Mex City - den stora nätmiljö för blandae bild och
ljudsignaler har det hittills funnits ett rudimentärt styrsystem. Vi vill ha en väl fungerande
system med behörighetskontroll, bokning och grafisk representation.

12. I bildkonferens är liten försening i överföringen av videobilden nyckel till kvalitetsupplevelsen.
Vi har behov att kunna mäta denna försening i ljud och bild oberoende av överförings och
bildteknologi. Upplösningen borde vara 1ms eller bättre och detekteras från bildskärm eller i
projicerad bild. Ljudet ska detekteras elektriskt och akustiskt.

13. Vad är den upplevda kvalitetsskillnaden i bild och ljud i bildkonferens. En undersökning och
helst fast uppställning där man kan prova på och få sig demonstrerat hur det blir med olika
överföringsmetoder, codecar och displayer.

14. I undervisning och presentation på distans eller enbart teknikstött är effekten beroende på ett
stort antal variabler. Bildfrekvens, upplösning, ljudkvalitet, akustisk omgivning, ljusmiljö,
antal kanaler i bild och ljud. Vi söker tidigare forskning och nya rön om gränsvärdena när
bristande kvalitet stör presentationen. Kan man också hitta en brytpunkt i variablerna där
upplevelsen övergår från neutral till stark vore det spännande. T.ex. hävdade
filmsystemtillverkaren Showscan som körde 70mm 60b/s att inlärning förbättrades jämfört
med normala format.

15. Mindre projekt som att driftsätta en HD-videoredigering, delta i enstaka demonstrationer,
organisera om ett kopplingsrum kan man få göra som praktik. Om man vill följa ett projekt och
beskriva dess historia (Folkets Hubb etc.) är också välkommet. Längre praktik i ett definierat
projekt går också bra - lön finns f.n. inte men vi står för kostnaderna.

Välkomna alla intresserade

Mats
790 9281 mex@kth.se</p>
  </body>
</html>



